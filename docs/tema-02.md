# #2 ROZHOVOR S JEŽÍŠEM

## Pohled zpět (20-30 min)

### VZÁJEMNÁ PÉČE ![](icon i-srdce)
- Za co jsme od minula nejvíce **vděční**?
- Co nám dělá nejvíce **starostí**?
- Přimluvme se za sebe u Ježíše.

### NÁVRAT ![](icon i-navrat)
- O čem byl **minulý text** a jak jsme ho **uplatnili** v praxi?
- Jak jsme budovali **vztah s Ježíšem** (následovali Ho)?
- S kým jsme **sdíleli** Ježíše?

### OSLAVA JEŽÍŠE ![](icon i-oslava)
- Ježíši, **děkujeme** Ti za... _(krátce děkujeme za "vděčnosti".)_
- **Prosíme**, abys k nám dnes skrze čtení Bible **mluvil**.

## Pohled nahoru (20-30 min)

### VIZE ![](icon i-vize)
- **Cílem tohoto setkávání je:** Poznávat živého Ježíše, poznávat Bibli a vytvářet přátelské komunity.
- Každý z nás může **začít podobnou skupinu** se svými přáteli.

### BIBLE ![](icon i-bible)
Ježíšova modlitba, neodbytný přítel, dobrý Otec
- Přečtěme si **Lukáše 11,1-13**:
- **Jeden** to pomalu nahlas **přečte, ostatní** budeme text **sledovat**.
- **Někdo jiný** to znovu nahlas **přečte**, ostatní jen **nasloucháme**.
- Nikdo se nedívejme do textu. **Společně shrňme text zpaměti**.
- Všichni prověřme **správnost textu**.
- **_Co nám tento text říká o Ježíši nebo o Bohu?_**
- **_Co nám tento text říká o lidech?_**
- **_Co z tohoto textu uvedeme do praxe?_**

### TÉMA: ROZHOVOR S JEŽÍŠEM
Dnes budeme více mluvit o rozhovoru s Ježíšem.
#### Co to je?
- Rozhovor s Ježíšem je **modlitba**, čtení **Bible** a **naslouchání** Ježíši.

#### Jak to děláme?
- Použij ilustraci 5 prstů, dlaně a sluchátka:
  - **Každý den** _děláme tyto věci:_
    1. **OSLAVA Ježíše** _("Otče, ať se posvětí tvé jméno!")_
    2. **PODŘÍZENÍ** _("Ať přijde tvé království", ne moje.)_
    3. **PROSBY** _("Dávej nám denně náš denní chléb.")_
    4. **ODPUŠTĚNÍ** _("Odpusť nám naše hříchy.")_
    5. **OCHRANA** _("A neuveď nás do pokušení")_
    6. **BIBLE** (pokládej si 3 otázky – viz podtržené)
    7. **NASLOUCHÁNÍ**
- Tak, jak jsme se dnes naučili, si **s Ježíšem povídejme každý den.**
  **Zkusme si to teď společně.** (Začni podle ilustrace výše a vyzvi k tomu i ostatní.)
> Ježíš nikdy neříká nic, co by odporovalo tomu, co je v Bibli!

## Pohled vpřed (20-30 min)

### PROCVIČOVÁNÍ ![](icon i-procvicovani)
- Až někdo skrze vás naváže vztah s Ježíšem, bude skvělé, když mu budete moct předat to, co jste dnes slyšeli. _Pojďme se tedy naučit části „Co to je“ a „Jak to děláme.“_
  - Můžeš přečíst „Co to je“ a pak to zkusit zpaměti?
  - Můžeš přečíst „Jak to děláme“ a pak to zkusit zpaměti?
- **Procvičme...** bleskový příběh, Boží příběh, pozvání na Discovery, BOSS+Mince+křest, popř. mapu vztahů, zájem a modlitbu apod. (vyber jeden z nástrojů).

### AKCE, ROZHOVOR S JEŽÍŠEM ![](icon i-akce)![](icon i-modlitba)
- Ptejme se Ježíše, co chce, abychom příští týden dělali:
  1. Co mám dělat podle dnešního textu, konkrétně **jak si můžu s Tebou nejlépe povídat?**
  2. Jak mám posílit vztah s Tebou?
  3. **Komu Tě mám sdílet** (svůj příběh, Boží příběh, pozvání na čtení Bible)? (Použijme mapu vztahů.)
- **Sdílejme se o tom, co nám Ježíš řekl. Zapišme si to.**
- **Přimlouvejme se za sebe a za své přátele.**
