### Jak začít
1. Discovery může začít kdokoli. Přizvi parťáka, který je taky nadšený pro Discovery.
2. Udělejte si širší seznam známých a proste za ně Ježíše.
3. Stanovte datum a místo prvního Discovery. Setkání dělejte pravidelně.
4. Pozvěte lidi. Zvěte je opakovaně. Procvičte si, co jim řeknete:
    - Ahoj Jirko, zkoušel jsi někdy číst Bibli? Nemyslím náboženství ani církev, prostě Bibli.
    - S kamarády děláme takové objevné čtení Bible. Sejdeme se v kavárně nebo u někoho doma. Zhruba na hodinu a půl.
    - Řekneme si, jak se máme, z Bible si spolu přečteme krátký příběh o Ježíši a bavíme se o tom.
    - Kamarádi jsou celí překvapení, jak je to zajímavé a užitečné!
    - Někteří jsou i úplně nevěřící. Každý tam objeví něco pro sebe.
    - Občas někdo řekne: Ty brďo, to je v Bibli?!
    - Jsem si jistý, že to bude zajímavé i pro tebe!
    - Dej dohromady dva tři kamarády a pojď to se mnou zkusit!
5. Na prvním setkání se místo „návratu“ trochu seznamte. Krátce vysvětlete, že Bible je knihovna a že v knihách jsou kapitoly a odstavce.
6. Vše pravidelně konzultujte s Ježíšem a s někým zkušenějším v provázení Discovery.

### Tipy
- Zajistěte Bible, nebo čtený úsek pro každého vytiskněte, nebo použijte mobilní aplikaci (např. [YouVersion](https://www.bible.com/app)).
- Při hledání pasáže říkejte taky číslo stránky.
- Snažte se, aby každou třetinu provázel někdo jiný. Od třetího setkání nechte provázet i nové účastníky. Dejte jim poznámky pro provázení Discovery, ať můžou číst otázky.
- Občas se stane, že nikdo nepřijde. To je příležitost mluvit s Ježíšem a pozvat další lidi.
